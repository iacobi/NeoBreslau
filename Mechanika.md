
<h1>Mechanika</h1>

Każda postać jest opisana przez kilkanaście umiejętności przyjmujące wartości od 1 do 6.

1 punkt to różnicy to bardzo duża zmiana poziomu kompetencji w świecie gry.

0: **Całkowity Ignorant:** Nie masz nawet szczątkowej wiedzy w tej dziedzinie. Nie możesz wykonać żadnego testu z nią związanego. Dotyczy tylko Umiejętności Dodatkowych, których gracze nie wykupili i nie mają wpisanych na kartę postaci.

1: **Tragiczny**: Bardzo ogólna wiedza, jesteś w stanie spróbować wykonać jakąś prostą czynność.

2: **Kiepski**: Poniżej poziomu kompetencji ale to już nie tragedia.

3: **Przeciętny:** postać może pracować w dziedzinie związanej z umiejętnością np. przeciętne medycyna pozwala na otworzenie praktyki lekarskiej.

4: **Dobry:** Fachowiec, jesteś w stanie wykładać tą dziedzinę na uczelni

5: **Bardzo Dobry:** świetne zorientowanie w temacie, jest w stanie wykładać dziedzinę na uczelni

6: **Ekspert:** – światowej klasy specjalista

7: **Wybitny:** – Poziom olimpijskiego kilka osób na świecie ma ten poziom jeśli całe życie poświęcili tej dziedzinie. Postacie graczy nie mogą naturalnie rozwinąć swoich umiejętności do tego poziomu, ale są w stanie osiągnąć go za pomocą cybernetyki albo specjalnych kombinacji wad i zalet.

Przy każdym poziomie umieszczone są słowa klucze: "kiepski" "przeciętny", "dobry" – służą one temu, żeby podczas gry przekazywać informacje o mechanice np. Nikt nie powie, że pilotuje statki na 4, tylko „jestem dobrym pilotem”.

<h2>Podstawowy Test</h2>

Podstawą mechaniki jest test za pomocą sześciu kostek k10. **Każda kostka, na której wypadła wartość równa lub mniejsza testowanej umiejętności to sukces. 0 na k10 oznacza 10tkę i jest zawsze traktowane jako brak sukcesu.** Liczba wymaganych sukcesów to poziom trudności (PT) i jest ustalana przez MG. Orientacyjne poziomy trudności

  

1.  Łatwe (otwarcie zwykłego zamka, proste naprawy)
    
2.  Problematyczne (zoperowanie rany postrzałowej, trafienie celu w walce)
    
3.  Trudne (wspinaczka po śliskiej ścianie, włamanie na dobrze zabezpieczony serwer)
    
4.  Bardzo Trudne (skomplikowana operacja na mózgu)
    
5.  Ekstremalnie Trudne (...)
    
6.  Praktycznie Niemożliwe (...)
    
Test zawsze dotyczy jednej jedynej umiejętności albo cechy. Nie ma żadnego dodawania albo wyciągania średniej, jeśli okaże się jakaś sytuacja, która w równej mierze wymaga dwóch umiejętności i nie można tego rozbić na osobne testy bierzemy pod uwagę mniejszą z dwóch umiejętności.

Dla sprawnego przebiegu sesji potrzeba zastosowania dwóch zestawów sześciu k10 tj. jednego dla Graczy, drugiego dla Mistrza Gry. (Ideałem byłoby oczywiście, gdyby każda grająca osoba miała swoje sześć kości)

<h3>Przerzuty</h3>

Czasami postaci mogą przysługiwać przerzuty do testu (specjalne zdolności albo lepszy sprzęt). Jeden przerzut pozwala na przerzucanie jednej kostki, wynik na tej kostce trzeba zaakceptować. **Nie można przerzucać kostek na których wypadło 0. Nie można przerzucać dwa razy tej samej kostki.**

<h3>Siła Woli</h3>

Każdej postaci gracza podczas sesji przysługuje tyle punktów siły woli ile wynosi jej umiejętność **Wola.** Płacąc jeden punkt siły woli można w dowolnym momencie zamienić jedną z rzuconych kostek na automatyczny sukces. **Nie można kupić sukcesu na kości na której wypadło 0. Nie można kupić więcej niż dwóch sukcesów w jednym teście.** Siła Woli przyznawana jest raz na całą długość trwania sesji i podlega regeneracji tylko w specjalnych okolicznościach (np. zażywanie Lux)
  
<h3>Test Przeciwstawny/Test Sporny</h3>

Przeprowadzany kiedy konfrontujemy ze sobą dwie osoby, np. test sprawności podczas pościgu, albo charakteru podczas kłótni. Test przeciwstawny wygrywa postać, która uzyskała więcej sukcesów. W przypadku remisu wygrywa postać o wyższym poziomie umiejętności jeśli inne reguły nie móœią inaczej (np. w przypadku testu uniku, unikajaca postać musi wygrać - mieć więcej sukcesów).

<h3>Moc MG</h3>

MG podczas sesji dysponuje swoimi punktami mocy w liczbie równej postaciom graczy na sesji (niektóre wady mogą zmienić tą wartość). Wydając punkt mocy MG może dodać dwa sukcesy do testu umiejętności dowolnego Bohatera Niezależnego, niezlażnie od ilości rzuconych kostek i na ilu z nich wypadły zera.

<h3>Żywotność</h3>

Postać dostaje tyle punktów Żywotności ile wynosi jej Wytrzymałość. Przeciętny człowiek ma trzy punkty żywotności – dlatego utrata chociaż jednego punktu żywotności to bardzo dużo.

Kiedy żywotnosć postaci osiągnie poziom zero - traci przytomność. Jeśli utrata żywotności zaszła wskutek pobicia albo upadku - będzie w stanie sama wsta i się opatrzyć. Jeśli

Jeśli obrażenia spowodują, że żywotność spadła by poniżej zera - trzeba zawsze udzielić pomocy medycznej. W przypadku nieważnych NPC postać poprostu umiera.


Regeneracje żywotności ustala MG według własnego uznania, jeśli np. została tylko dotkliwie pobita bez żadnych trwałych uszkodzeń, żywotność może wracać w tempie np. dwóch punktów dziennie. Regeneracja po ranie postrzałowej to punkt żywotności na kilka dni.


<h3>Próg Bólu</h3>

Dla przeciętnego człowieka jest równy 3. Kiedy wskutek jednego ataku postać straci tyle żywotności ile wynosi jej próg bólu staje się niezdolna do walki przez kilka minut wskutek bólu, szoku albo utraty krwi. Może stracić przytomność na krótki czas, albo być absolutnie niezdolna do ruszania się i patrzeć tępo na krwawiąca ranę. Można zignorować ten efekt płacąc punktem Siły Woli.


<h3>Kiedy Postać spadnie do zera żywotności</h3>

Zwykli ludzie: tracą przytomność albo są niezdolni do niczego innego niż czołganie sie, jęczenie i patrzenie na około. Jeśli nikt im nie pomoże - umrą. MG może wydać punkt entropii, żeby NPC znalazł w sobie nadludzką siłę i wrócił do walki mimo poważnych obrażeń – nie regeneruje to jego żywotności.

Postacie graczy/Twardzi NPC: Są wyłączeni z akcji na kilka minut – ale jak wrócą tracą jedną kostkę z każdego testu. Płacąc punkt SW może wrócić do akcji natychmiast.


**Kiedy Postać spadnie poniżej zera żywotności**

Zwykli ludzie: trup

Postacie graczy/Twardzi NPC: Test Wytrzymałośći albo Woli – gracz wybiera lepszą dla siebie umiejętność, jeśli otrzyma tyle sukcesów ile punktów jest na minusie – może wrócić do akcji po kilku minutach tracąc dwie kostki z każdego testu. Płacąc punkt SW może wrócić do akcji natychmiast.



<h3>Punkty Doświadczenia</h3>

Standardowo na sesje przyznaje się od 80 do 120 PD. Dzięki temu gracz średnio co sesje może kupić nowy poziom umiejętności. To optymalny rozwój jeśli gracie mniej więcej raz w miesiącu.

  

Jeśli sesją są dużo częściej np. co tydzień i przed wami jest długa kampania na kilkadziesiąt przygód to lepszym wyjściem jest przyznawanie około 50PD na sesje.

  

Każdy poziom od 1 do 4 kosztuje 100 PD

Poziom 5 kosztuje 200PD

Poziom 6 kosztuje 300PD


<h2>Mechanika Walki</h2> 

<h3>Inicjatywa i Tury</h3>

**Inicjatywa: Sprawność + Spostrzegawczość + k10**

Inicjatywa postaci to suma jej _sprawności_ i _spostrzegawczości_ i rzutu k10. Wszystkie postacie wykonują swoje akcje zaczynając od tej z najwyższą inicjatywą, kończąc na tej z najniższą. Dla uproszczenia, jeśli gracze i BN'i mają taką samą wartość inicjatywy, gracze zawsze działają pierwsi. Turę traktujemy jako **kilka sekund** czasu rzeczywistego.

<h3>Lokacja Trafienia</h3>

Brak. Nie ma żadnej specjalnej mechaniki za to odpowiadającej. MG po prostu arbitralnie ustala gdzie kto oberwał zgodnie z własnym zdrowym rozsądkiem i sytuacji panującej w grze. Takie małe uproszczenie dla przyspieszenia rozgrywki. Zakładamy, że podczas wymiany ognia większość ludzi celuje w korpus

  
<h3>Obrażenia</h3>

Każda broń ma przypisane swoje obrażenia. Zapisane jakością i ilością kostek. Jakość to słabe/zwykłe/silne. Ilość wiadomo. Kostki mają jeszcze swoją siłę, którą testujemy. W przypadku broni mechanicznych to zawsze 6. W przypadku broni do walki wręcz to siła postaci. Każda kostka na której wypadło 6 lub mniej (albo siłą postaci i mniej) to obrażenie. Dodatkowo jeśli kostki są opisane jako silne, zadajemy dodatkowe obrażenie, za każdą 1 i 2. Jeśli kostki są zwykłe dodatkowe obrażenie jest na 1. Słabe kostki nie mają żadnych dodatkowych obrażeń.

**Jeśli postać jest uzbrojona w jakąkolwiek broń zawsze zadaje minimum jeden punkt obrażeń.**

**Ta sama zasada rozpisana dla przejrzystości:**

  

**Dla każdej broni palnej, granatu, kuszy itp.**

Każda kostka na której wypadło **6 lub mniej**: 1 punkt obrażeń

  

Jeśli kostki są **silne**: każda kostka na której wypadło **1** lub **2** zadaje **dodatkowy punkt obrażeń**

Jeśli kostki są **zwykłe**: każda kostka na której wypadło **1** zadaje d**odatkowy punkt obrażeń.**

Jeśli kostki są **słabe**: nie ma szansy na dodatkowe obrażenia.

  

**Dla pięści, noży, mieczy, pałek itp.**

Każda kostka na której wypadła l**iczba równa lub mniejsza od Siły Postaci:** 1 punkt obrażeń

Kostki **silne**, **zwykłe** i **słabe** tak samo jak powyżej.

  

**Nie można kupować sukcesów w rzucie na obrażenia za pomocą siły woli.**

  

  

Przykład:

Mamy rewolwer, który zadaje **silne 3 kostki** obrażeń. Rzucamy kostkami i wypadło 1, 2 i 7.

Rewolwer zadał w sumie 4 obrażenia (1 i 2 na silnych kostkach liczy się podwójnie)

Gdyby kostki były zwykłe, zdałby 3. (tylko 1 liczy się podwójnie na zwykłych kostkach)

Gdyby słabe, zadałby 2. (słabe kostki nie zadają dodatkowych obrażeń.

Obrażenia to liczba punktów żywotności, którą traci cel (minus ewentualny pancerz)



<h3>Pancerz</h3>

Od zadanych obrażeń odejmujemy wartość pancerza . Dopiero ta wartość to stracona żywotność.

Lekki i Średni pancerz można ominąć celując w głowę albo w kończyny. Ciężki Pancerz zawsze ma pełną osłonę głowy i można go ominąć strzelając tylko w kończyny.

  


<h3>Ataki</h3>

Są dwa rodzaje ataków, szybkie ataki i potężne ataki, dla broni strzeleckiej szybkie strzały i strzały mierzone. Postać może wykonać **dwa szybkie ataki w rundzie**, albo szybki atak i jakąś akcje jak np. wyciągnięcie innej broni. Może wykonać jeden **potężny atak** albo **strzał mierzony**, który zajmuję całą turę.

-   Rzut na trafienie podczas **szybkich** **ataków** i **szybkich** **strzałów** wykonuje się **5 kostkami.**
-   Rzut na trafienie podczas **potężnych** **ataków** albo **strzałów** **mierzonych** wykonuje się **6 kostkami.**
-   **Szybkie ataki tracą jedną kostkę z rzutu na trafienie i rzutu na obrażenia**
-   **Szybkie strzały tracą jedną kostkę z rzutu na trafienie, obrażenia pozostają bez zmian**
    

  

<h3>Poziom Trudności</h3>

Standardowy poziom trudności trafienia kogoś w walce wręcz to **2**, ale MG może dowolnie modyfikować to zależnie od sytuacji. Np. walka po ciemku, albo po kolana w błocie.

Przy atakach strzeleckich PT bywa bardziej zmienna i jest ustalane przez MG.



<h3>Przerzut</h3>

Jeśli broń daje przerzut można przerzucić kostkę w rzucie na trafienie, albo w rzucie na obrażenia Np. szabla może przerzucić dwie kostki testu na trafienie albo jedną kostkę teście na trafienie i jedną kostkę testu na obrażenia, albo dwie kostki w teście na obrażenia. Każdą kostkę można przerzucać tylko raz na test.

<h3>Unik</h3>

Postaci przysługuje jeden unik na turę. Jest to **akcja darmowa** i pozwala uniknąć dowolnego ataku pięściami, bronią do walki wręcz albo miotaną (również granatów). Wystarczy, że w teście sprawności wyrzuci **więcej** sukcesów niż atakujący w rzucie na trafienie. Unik ma identyczne zasady dla postaci prowadzącej albo pilotującej pojazdy, tylko zamiast sprawności używa się umiejętności odpowiadającej za sterowanie pojazdem – opisane w zasadach dla pojazów.

<h3>Kontra</h3>

Jeśli postać jeszcze nie wykonała żadnej akcji w tej turze może skontrować wrogi atak w walce wręcz. Wykonuje swój **potężny atak** i porównuje wynik z atakiem przeciwnika. Jeśli uzyska **więcej** sukcesów to właśnie ona zadaje obrażenia. Niezależnie czy kontra się powiodła czy nie, postać traci swoją pozostałą turę. Można unikać i kontrować ten sam atak w dowolnej kolejności.

<h3>"Na koniec tury"</h3>

Jeśli jakiś manewr, przedmiot, umiejętność mówi, że korzystająca z tego postać spada na koniec tury to znaczy, że spada na koniec kolejki inicjatywy i wszyscy pozostali wykonują swoje akcje przed nią. Jeśli kilka postaci spada na koniec tury wykonują one tam swoje akcje zgodnie z inicjatywą. Przykład postacie: A(9), B(8), C(6). (w nawiasach wartości inicjatywy). A deklaruje użycie granatu – spada na koniec tury. B atakuje maczetą, więc działa normalnie. C też deklaruje użycie granatu – spada na koniec tury. Nie już innych postaci w tej turzę, więc teraz akcje wykonuje A, a potem C.

  

<h3>Ścisk</h3>

Jeśli postać znajdzie się w trudnym terenie jak mały tunel, okop, albo ściśnięta w tłumie nie może efektywnie używać długich broni jak np. szable. Ta broń w takich warunkach traci wszystkie swoje przerzuty.

  

<h3>Ruch w walce</h3>

Z reguły nie bawimy się w mierzenie linijką kto ile może przebiec w jednej turze. Dla potrzeb walki wręcz zakładamy, że w zasięgu ataku jest każda postać w odległości równej Sprawności w metrach.

  


  

**Atak z Zaskoczenia**

Wykonując atak z zaskoczenia, atakujący dostają jedną darmową turę, w której wróg nie może nic zrobić.

  

  

  

**Pozostałe akcje**

Wyciągnięcie broni zajmuje pół tury, można połączyć to z pojedynczym szybkim atakiem albo szybkim strzałem, ale postać i tak **spada na koniec tury.**

Postać może wykonać szybki atak a dopiero potem wyciągnąć broń nie tracąc swojej inicjatywy np. walnąć kogoś pięścią, a potem wyciągnąć rewolwer.

To samo tyczy się zmian magazynka/przeładowań, które trwają pół tury. Jeśli wykonywane są przed atakiem, postać spada na koniec tury, jeśli postać najpierw atakuje, a dopiero potem wykonuje akcje przeładowania robi to z normalną inicjatywą.

  

**Klincz**.

Postać może próbować przeszkodzić swojemu przeciwnikowi w wyciągnięciu/przeładowaniu broni. Musi go zaatakować wręcz i zadać **minimum jedno obrażenie** zanim ten będzie miał okazje sięgnąć po swoją broń. Przeciwnik nie będzie w stanie wyciągnąć broni dopóki nie wykona skutecznego ataku (takiego, który zadał obrażenia), albo wykona udany unik (przeciwko celowi, który go klinczuje).

  

**Przykład:**

_Rolf i Iwan grają w pokera. Nagle Iwan sięga po rewolwer, ale Rolf ma wyższą inicjatywę więc rzuca się na Iwana tłukąc go pięściami, zadając jedno obrażenie i nie pozwalając dobyć broni. Iwan nie będzie w stanie sięgnąć po rewolwer dopóki nie zada chociaż jednego obrażenia Rolfowi, albo nie wykona udanego uniku. W przypadku gdyby Iwan miał wyższą inicjatywę, Rolf nie mógłby zrobić nic, żeby go powstrzymać._

_Jeśli Rolf miałby zaletę Cyngiel – Iwan nie mógłby nic zrobić, żeby powstrzymać go przed wyciągnięciem rewoleru – jego jedyna nadzieja byłaby w tym, że mając wyższą inicjatywę zada dość obrażeń żeby Rolf stracił przytomność._

  

  

<h2>Zasady Różne</h2>

<h4>Strzały w Głowę / Atak w punkty witalne.</h4>

Deklarujesz przed rzutem na trafieni. Musisz przebić wymagane trafienie o jeden. Atak zadaje jeden punkt obrażeń więcej albo minimalnie 3 punkty obrażeń – wybierasz wyższą wartość. Jeśli postać nie nosi hełmu strzał w głowę również omija pancerz.

<h4>Ominięcia Pancerza</h4>

Deklarujesz przed rzutem na trafieni. Musisz przebić wymagane trafienie o jeden. Atak zadaje kostkę obrażeń mniej ale omija pancerz. Mogą istnieć pancerze bez luk.

<h4>Walka/Strzelanie z lewej ręki</h4>

Jeśli nie masz odpowiedniej zalety, tracisz kostkę w testach używając mniej sprawnej ręki.

<h4>Ogłuszenie</h4>

W tej mechanice nie ma „łatwych ogłuszeń”. Żeby postać straciła przytomność trzeba ją sprowadzić do zera żywotności albo w jednym ataku zadać tyle obrażeń ile wynosi jej **próg bólu**. Obie sytuacje mogą się skończyć śmiercią zamiast ogłuszeniem. Pewniejszymi metodami jest **rozbrojenie** i **obezwładnienie** (patrz niżej) albo użycie specjalnej broni (gumowe pociski albo paralizatory)
  
<h4>Rozbrojenie</h4>

Żeby kogoś rozbroić trzeba najpierw go trafić dowolnym atakiem używając kostki mniej na trafienie (można tą próbę dowolnie unikać albo kontrować.) Po trafieniu zamiast rzutu na obrażenia wykonuje się przeciwstawny test **Siły**. Jeśli udało się wygrać cel jest rozbrojony. Jeśli cel miał dwie sztuki broni w dłoniach rozbrojenie pozbawia go wszystkich.

<h4>Obezwładnienie</h4>

Żeby kogoś obezwładnić trzeba go najpierw trafić atakiem **Bez Broni** używając kostki mniej na trafienie. Cel obezwładnienia może ten atak unikać albo kontrować na normalnych zasadach. Po trafieniu zamiast rzutu na obrażenia wykonuje się przeciwstawny test **Siły**. Od tego momentu możesz go używać jako tarczy (przerzut do uników). Na początku swojej następnej tury możesz obezwładnionego udusić, zasztyletować, zastrzelić albo rozbroić bez żadnych dodatkowych testów. Obezwładniony może podjąć JEDNĄ i tylko JEDNĄ próbę uwolnienia się musi w przeciwstawnym teście siły uzyskać jeden sukces więcej niż trzymająca go postać.
  
<h4>Obezwładnienie bez Rozbrojenia</h4>

Możesz spróbować obezwładnić cel od razu bez rozbrojenia. Tracisz wtedy dwie kostki z rzutu na trafienie i jedną kostkę z późniejszego testu siły.  

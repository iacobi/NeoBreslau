
<h1>Tworzenie Postaci</h1>

**Osiem punktów** do rozdania na **umiejętności** - maksymalnie do czwartej kropki.

**Trzy wybrane zdolności**. Podczas Tworzenia postaci nie trzeba spełniać wymagań podanych w nawiasach kwadratowych. Niektóre zdolności mają alternatywne wersje oznaczone *, postać może mieć tylko jedną wersje takiej zdolności.

<h2>Zdolności</h2>

**Chirurg** [Medycyna 3] : Przerzut do **Medycyny**. Jakiekolwiek leczenie wykonane przez tą postać przywraca jeden Punkt Żywotności więcej niż normalnie.

**Cwaniak** [Charakter 4] : Masz cięty język i zwinne palce. Przerzut do **Charakteru** i **Kradzieży**. Postać potrafi chować i wyciągać nóż albo kompaktowy pistolet tak szybko i sprawnie, że traktujemy, go jakby zawsze były w dłoni postaci, nawet, jeśli normalnie przenosi je gdzieś pod ubraniem. 
>
>**\*Groźny** [Charakter 4] : Przerzut do **Charakteru**. Możesz zapłacić punkt SW, żeby wybrana postać spadła w kolejce inicjatywy za Ciebie. Jeśli postac ma Wole wyższą niż **Charakter** postaci, kosztuje to dwa SW.
>
**CyberOstrza** [Siła 4] : w organizmie postaci ukryte są ostrze/ostrza. Mechanicznie traktujemy je jak katanę (dwuręczna, dwa przerzuty, cztery silne kostki obrażeń). Postać nie traci też żadnej akcji na wyciągnięcie ostrza. Za każdy punkt siły powyżej przeciętnego, w organizmie postaci ukryte jest dodatkowe ostrze, którym może wystrzelić jak bronią palną (zwykle 4 kostki obrażeń).

**CyberNogi** [Sprawność i Siła 4] : Możesz skakać wzwyż na 1x Siła metrów, w dal na 2x Siła metrów i spadać bezpiecznie z 5 x Siła metrów.

 **Cyngiel** [Dowolna Broń Palna 5] : Wyciągnięcie pistoletu z kabury nie zajmuje akcji. Strzelasz z lewej ręki tak samo sprawnie jak z prawej. Możesz wykonać trzy szybkie strzały w rundzie używając 4 kostek w rzucie na trafienie. Jeśli zepniesz ze sobą dwa magazynki możesz zmieniać je tak szybko, że nie tracisz na to akcji - efektywnie pistolety maszynowe, i karabiny mają podwojoną pojemność magazynka.
>
>**\*Kowboj** [Dowolna Broń Palna 5] : Wyciągnięcie rewolweru z kabury nie zajmuje akcji. Strzelasz z lewej ręki tak samo sprawnie jak z prawej. Jeśli używasz pozbawionych optyki rewolwerów albo strzelb możesz zapłacić jeden punkt SW przed rzutem na obrażenia, żeby dostać dodatkową kostkę do rzutu.
>
 **Droniarz** [Pilotaż 3] : Przerzut do testów **Pilotażu** i **Prowadzenia Pojazdów** kiedy postać steruje dronami. Jesteś tak dobry w obsłudze dron, że nie poświęcasz tury, żeby sterować nią w walce. Efektywnie postać wykonuje w swojej inicjatywie dwie tury. Jedną dla siebie i jedną dla swojego drona.

**Fantom** [Kamuflaż 4] : Nawet ludzie, którzy znają Cię od lat czasem wątpią czy istniejesz naprawdę. Ukrywanie się i zacieranie śladów to Twoja druga natura, nie zostawiasz odcisków palców, unikasz kamer i rozpływasz w tłumie. Jeśli ukrywasz się w mieśćie i nie masz żadnej widocznej broni i pancerza traktujemy Cię jakbyś nosił strój maskujący (dodatkowy przerzut do **Kamuflażu**). Możesz zapłacić punkt SW, żeby zmienić wygląd swojej postaci - musisz mieć narzędzie do tworzenia realistycznych masek.

**Haker** [Oprogramowanie 5] : Przerzut do **Oprogramowania**. Możesz używać scramblerów, żeby zdalnie włamywać się podłączonych do sieci sprzętów domowych, telefonów i samochodów w zasięgu działania scramblera. Postać zyskuje wtedy pełną kontrolę nad urządzeniem. PT od 2 dla przejęcia kontroli nad czyimś telefonem, PT 3 dla samochodu, PT 4 dla pojazdu rządowego, PT 5-6 dla sprzętu wojskowego.

**Inżynieria Polowa** [Mechanika 4] : Przerzut do **Mechaniki** i **Sztuki Przetrwania**. Jesteś bardzo dobry w improwizowaniu. Zawsze masz przy sobie drobne przedmioty jak zapałki, śrubki i małe narzędzia jak pilnik albo śrubokręt schowane w kieszeniach ubrania. Jeśli zapłacisz punkt SW, możesz wyciągnąć bardziej skomplikowane części zamienne, narzędzia albo zapasową amunicje pod warunkiem, że można je upchnąć w ubraniu. Płącąć punkt SW możesz też w normalnym gospodarstwi domowym zrobić improwizowane materiały wybuchowe

**Kensei**: [Walka Bronią 5] : Masz swoje wybrane ulubione ostrze, kiedy go używasz poziom umiejętności **Walka Bronia** jest wyższy o jeden. Postać wyciąga to ostrze tak szybko i sprawnie, że są traktowane jakby zawsze były w dłoni postaci.
>
>**\*Mistrz** [Walka Wręcz 5] : Przerzut do **Walki Wręcz**. Niezależnie od tego co robiłeś w turze walki masz jeden darmowy atak, pod warunkiem, że używasz w nim **Walki Wręcz** jako umiejętności odpowiedzialnej za trafienie. Postać nie traci kostki jeśli atakuje nieuzbrojona uzbrojonego przeciwnika.
>
**MonoStruny** [Mechanika 3] : Superwytrzymała struna może służyć do cięcia, obezwładniania albo jako prowizoryczna lina. Użyta w walce, ma dwa przerzuty i zadaje zwykłe 4 kostki obrażeń. Jeśli próbujesz kogoś obezwładnić albo rozbroić, nie jesteś traktowany jako nieuzbrojony i masz jeden przerzut do rzutu na trafienie. Walcząc strunami, postać używa umiejętności **Walka Wręcz**. Struna jest również w stanie utrzymać Twój ciężar i obwiązać się wokół przedmiotów w odległości 10 metrów. Ten dodatkowy zasięg można wykorzystać tylko do wspianania się albo łapania przedmiotów w walce zasięg struny jest identyczny jak każdej innej broni białej.

**Nanoboty** [Medycyna 4 albo Elektronika 4] : Raz podczas sesji możesz całkowicie zregenerować swoją żywotność, wyleczyć wszystkie rany, choroby i trucizny. Możesz zrobić to w dowolnym momencie.

**Pancerz Wewnętrzny** [Siła 5] : Pancerz +1 ale jesteś ciężki i tracisz kostkę z każdego testu **Sprawności**. 
>
>**\*Aegis** [Elektronika 4] : Jeśli używasz tarczy retrokinetycznej i przepaliła się wskutek otrzymania obrażeń raz podczas sesji możesz uznać, że to nieprawda, tarcza wyłączyła się na ułamek sekundy i zaczęła działać ponownie.
>
**Repozytorium** [ - ] : Postać ma wgrane gigantyczne biblioteki wiedzy. Jeśli chce zamiast używać swojego normalnego poziomu umiejętności może użyć repozytorium, umiejętność jest wtedy równa 4. Repozytorium nie działa na umiejętnośc podstawowe.

**Snajper** [Kamuflaż 4 i Broń Długa 4] : Masz jeden przerzut do każdego testu **Kamuflażu**. Jeden przerzut podczas strzałów mierzonych. Jeśli jesteś w terenie możesz wydać punkt SW i poświęcić godzinę, żeby stworzyć improwizowany strój maskujący (dodatkowy przezut do **Kamuflażu**).

**Sprzęg** [Oprogramowanie albo Elektronika 3] : Możesz podłączać się do cybersprzętu (zazwyczaj daje +1 do umiejętności). Traktujemy też jako wbudowany komputer/telefon komórkowy, daje +1 do testów Oprogramowania.

**Szybki** [Sprawność 4] : Przerzut do **Sprawności**, dodatkowa kostka do rzutu na inicajatywę (wybierasz lepszą) Moze zaplacic punkt SW, żeby dostać dodatkowy unik w rundzie (maksymalnie 1 dodatkowy), Możesz zapłacić punkty SW, żeby uniknąć broni palnej (jeśli wykonujesz dodatkowy unik i jednocześnie unikasz broni palnej, to łączny koszt jest równy 2). Musisz widzieć strzelca, żeby unikać broni palnej.

**Technik** [Elektronika 3 albo Mechanika 3] : Przerzut do **Elektroniki** i **Mechaniki**.

**Twardziel** [Wytrzymałość 5] : Przerzut do każdego testu **Wytrzymałości**. **Próg Bólu** jest podniesiony o punkt, a **Żywotność** o dwa punkty

**Wielki** [ Siła 5] : Dodatkowa kostka obrażeń w Walce Wręcz/Walce Bronią. Ignorujesz Odrzut i Nieporęczność broni. 

**Wirus**  [Oprogramowanie 5] : Płacąc punkt SW i dotykając przez co najmniej minutę dowolnej osoby ze sprzęgiem możesz przejąć nad nią kontrolę. Musisz wygrać test swojej umiejętności **Oprogramowanie** kontra Wola celu. Kontrola ciała trwa do momentu świadomego wyłączenia albo utraty przytomności przez cel. Kontrolujący pozostaje wtedy w stanie letargu.

**Wysoka Tolerancja** [Wola 4] : Postać potrafi przyjąć trzy dawki chemii więcej niż wynosi jego Wytrzymałość.

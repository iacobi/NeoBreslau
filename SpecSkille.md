
<h1>Tworzenie Postaci</h1>
<h2>Kroki:</h2>

1. Wybierasz Zalety i Wady
2. 8 punktów do rozdania na umiejętności
3. Wybór Magii i losowanie obłędu.
4. Wybór dodatkowej wady jeśli postaci nie poszczęściło się przy obłędzie.

<h2>Zalety</h2>

**Każda postać dostaje dwie zalety plus jedną dodatkową zaletę za każdą posiadaną wadę.**

**Artysta:** Postać zaczyna z dowolną artystyczną umiejętnościom np. **Muzyka** Masz przerzut do **Charyzmy** i do wybranej umiejętności artystycznej. Możesz użyć swojej umiejętności artystycznej zamiast Woli podczas Testu Koncentracji. Możesz dawać swoje **Punkty Mocy** innym postacią.

**Chirurg:** Przerzut do **Medycyny**. Jakiekolwiek leczenie wykonane przez tą postać przywraca jeden Punkt Żywotności więcej niż normalnie. Kiedy walczysz nożem w rzucie na obrażenia możesz korzystać z **Medycyny** zamiast **Siły**.

**Cyngiel:** Wyciągnięcie pistoletu z kabury albo zza pasa nie zajmuje akcji. Strzelasz z lewej ręki tak samo sprawnie jak z prawej. Możesz wykonać trzy szybkie strzały w rundzie używając 4 kostek w rzucie na trafienie.

**Fechtmistrz:** Jeśli wykonujesz kontrę i zremisujesz w teście na trafienie nikt nie otrzymuje obrażeń, traktujemy jakby oboje walczący nie trafili. Jeśli trafiłeś kogoś dowolnym atakiem (kontra, potężny albo szybki atak) natychmiast otrzymujesz darmowy szybki atak. W jednej rundzie możesz otrzymać tylko jeden taki atak. Ta zaleta działa tylko kiedy postać jest uzbrojona w broń białą, nie działa z kastetami i bronią improwizowaną. Postać może wybrać jedną ulubioną broń, którą traktujemy jakby była zawsze w jej dłoni pod warunkiem, że jest w widocznej i łatwo dostępnej pochwie.

**Kanciarz:** Możesz powtórzyć trzy dowolne rzuty kostkami na sesji. Dowolne rzuty, nie tylko testy umiejętności. Jeden rzut możesz powtórzyć tylko raz. Masz też przerzut do **Hazardu** i możesz używać Hazardu, jako umiejętności Koncentracji.

**Krzepa:** Jesteś lepiej zbudowany od większości ludzi. Żywotność postaci jest podniesiona o dwa punkty. Dostajesz jeden przerzut do każdego testu Siły i do rzutu na obrażenia w przypadku, kiedy zależą od Twojej siły. Ignorujesz cechę broni nieporęczna.

**Łowca:** Masz jeden przerzut do każdego testu Sztuki Przetrwania i Kamuflażu. Masz jeden przerzut podczas strzałów mierzonych.

**Mistyk:** Przerzut do każdego testu Woli. Poziom Mocy jest podniesiony o punkt i każdy test koncentracji przywraca postaci o jeden punkt mocy więcej niż wynika to z kostek.

**Socjeta:** Przerzut do Wykształcenia i Charyzmy. Za każdy poziom Wykształcenia powyżej dwóch znasz jeden dodatkowy język. Pochodzisz z bogatej i wpływowej rodziny, a brylowanie w towarzystwie to Twoja druga natura. Wystarczy Ci tydzień w dowolnym dużym mieście, żeby być na Ty z większością znaczących ludzi. Wydając punkty Mocy możesz używać swoich kontaktów do drobnych przysług – szybsze ustalenie kaucji, umorzenie jakiejś niewygodnej sprawy, albo zaproszenia na bal u burmistrza. W trudnej sytuacji możesz też poprosić o przelew pieniędzy od swojej zamożnej rodziny. Koszt w punktach mocy ustala MG. Jeden punkt mocy to coś, co ułatwi postacią graczy grę, trzy punkty mocy to coś co zmieni bieg całego scenariusza.

**Szelma:** Pół życia spędziłeś na ulicach w burdelach i barach. Jesteś mistrzem lepkich palców, kopa w jaja i kosy w żebra. Przerzut do Kradzieży, Hazardu i Walki Wręcz. Postać potrafi chować i wyciągać swój nóż tak szybko i sprawnie, że traktujemy, go jakby zawsze były w dłoni postaci, nawet, jeśli normalnie przenosi je gdzieś pod ubraniem.
Przerzut do Walki Wręcz podczas ataku można wykorzystać albo podczas rzutu na trafienie albo podczas rzutu na obrażenia. Kumuluje się z przerzutami broni np. z pałką.

**Szybki:** Przerzut do Sprawności. Rzucasz dodatkową kostkę na inicjatywę, wybierasz lepszą.

**Szósty zmysł:** Przerzut do Intuicji oraz Spostrzegawczości. Postać ma oczy i uszy dookoła głowy. Nawet skupiona na dowolnej czynności albo podczas snu wszystkie testy spostrzegawczości i intuicji wykonuje pełną pulą kostek. Nie tracisz kostki unikając ataków strzeleckich. 

**Twardziel:** postać dostaje przerzut do każdego testu Wytrzymałości. Próg Bólu i Żywotność postaci są podniesione o punkt.

**Złota Rączka:** Postać zaczyna z dwoma umiejętnościami technicznymi np. Stolarstwo, Ślusarstwo, Rusznikarstwo. Ma przerzut do tych umiejętności. Zawsze masz przy sobie drobne przedmioty jak zapałki, śrubki i małe narzędzia jak pilnik albo śrubokręt pochowane w kieszeniach ubrania. Jeśli zapłacisz punkt mocy, możesz wyciągnąć bardziej skomplikowane części zamienne, narzędzia albo zapasową amunicje pod warunkiem, że można je upchnąć w ubraniu.


<h2>Wady</h2>

**Wady podczas tworzenia są dobrowolne, można wybrać maksymalnie trzy wady podczas tworzenia.
Wady nie mogą obniżyć maksymalnego poziomu umiejętności poniżej poziomu przeciętnego (3).**

**Mrok(tylko wskutek obłędu):** Generujesz trzy punkty mroku zamiast jednego. Dodatkowo każdorazowe wejście na poświęconą ziemię (kościoły, cmentarze itp.) wymaga od postaci wydania 1 punktu mocy albo żywotności.

**Ożywieniec(tylko podczas tworzenia):** Umarłeś, ale już Ci lepiej. Nie leczysz się w naturalny sposób, jedną możliwością żywotności jest Panaceum albo magiczne uzdrowienie i każde leczenie przywraca Ci punkt żywotności mniej niż normalnie. Tracisz kostkę z każdego testu Charyzmy i Jeździectwa.

**Trauma:(tylko podczas tworzenia):**  Zaczynasz z 10 punktami obłędu, po jednym punkcie na każdej pozycji. 

**Drobny(tylko podczas tworzenia):** Mistrzem wagi ciężkiej to Ty nie zostaniesz. Maksymalna wartości Siły jest obniżona o dwa poziomy, a maksymalne wartości Walki Bronią i Walki Wręcz są obniżone o jeden poziom. Noszenie jakiegokolwiek pancerza powoduje, że nie doliczasz rzutu k10 do inicjatywy.

**Furiat:** Jeśli chcesz zignorować wyzwanie/prowokacje do walki musisz wydać punkt Mocy. Jeśli nie masz punktu Mocy do wydania, a mimo to wycofasz się z pojedynku zyskujesz punkt obłędu. Tracisz kostkę z każdego testu Kamuflażu, Kradzieży i Intuicji.

**Entropia:** Wszystko dookoła Ciebie rozpada się i psuje. Tracisz kostkę z każdego testu leczenia i każdego testu gdzie musisz coś naprawić albo zbudować. Używanie broni i przedmiotów doskonałej jakości nie daje postaci żadnych korzyści.

**Urojenia:** Postać widzi i słyszy rzeczy, których nie ma. Świat nadnaturalny przenika się z rzeczywistym. Maksymalna Spostrzegawczość postaci jest obniżona o trzy punkty.

**Flagelant:** Postać ma ekstremalne poglądy religijne.  Każdy akt morderstwa, kradzieży albo kłamstwa wymagają wydania punktu Mocy. Jeśli postać nie ma już punktu mocy, traci punkt żywotności – grzech sprawia mu fizyczny ból. Zabójstwo w samoobronie jest dopuszczalne. Gracz ma absolutną dowolność w interpretacji tej wady np. może być autentycznie dobrą tylko nieco skrzywioną osobą, która nie chce kraść, kłamać ani odbierać życia innym albo hipokratycznym draniem, który uważa, że godzina biczowania zmyje z niego winy morderstwa, a wydanie punktu mocy pozwala mu  wewnętrznie usprawiedliwić kradzież albo zabójstwo pojedynczej osoby. Żywotność postaci jest trwale obniżona o punkt.

**Jednoręki:** Straciłeś jedną rękę. Tracisz od jednej do dwóch kostek podczas testów związanych z czynnościami, które normalnie wymagają użycia obu rąk. W niektórych przypadkach nie jesteś w stanie w ogóle ich wykonać. Ilość straconych kostek zależy od czynności, np. przy otwieraniu zamków tracisz jedną, w czasie walki wręcz albo pływania dwie, a wspinaczka może być dla postaci całkowicie niemożliwa.

**Kuternoga:** Tracisz kostkę z każdego testu Walki Bronią i Sprawności. Tracisz dwie kostki, jeśli test dotyczy biegania albo skakania.

**Nałogi:** Tracisz kostkę z każdego testu Woli. Twoje Moc i Żywotność są obniżone o punkt.

**Samotnik:** Nie przepadasz za ludźmi. Są dziwni, skomplikowani i kłopotliwi. Zazwyczaj masz ochotę, żeby wszyscy zostawili Cię w spokoju. Nie możesz przeprowadzić testu koncentracji, jeśli słyszysz albo widzisz innych ludzi. Tracisz kostkę z każdego testu Charyzmy i Intuicji.

**Wygodny:**  Nie lubisz brudzić sobie rąk. Próg Bólu jest obniżony o punkt. Tracisz kostkę z każdego testu Walki Wręcz, Wytrzymałości i Sztuki Przetrwania.

**Światłowstręt:** Tracisz kostkę z każdego możliwego testu w ciągu dnia. Nie możesz też wydawać punktów Mocy i korzystać z Magii w trakcie dnia.

<h2>Punkty Wolne</h2>

**8 punktów** do dowolnego rozdania, maksymalnie do **4 kropki**.

<h2>Zdolności i Przedmioty Magiczne</h2>

Postać może wybrać dowolne  magiczne umiejętności albo przedmioty tak długo jak ich łączna wartość nie przekracza 4 punktów obłędu.

<h2>Obłęd</h2>

Za każdym razem, kiedy postać dostaje punkt obłędu rzuca k10 i zakreśla kropki w wylosowanym miejscu. Jeśli wypełniła wszystkie cztery pozycje – wybiera Wadę. Jeśli udało jej się wylosować miejsce, które już ma wpisaną wadę losuje do skutku. Jeśli w trakcie gry w skutek nabytych wad maksymalny poziom umiejętności spadnie poniżej posiadanego przez postać. Postać odzyskuje PD wydane na stracone poziomy.

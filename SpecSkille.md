<h2>Zdolności</h2>

Niektóre zdolności mają alternatywne wersje oznaczone *, nie można mieć jednocześnie wersji podstawowej i alternatywnej. Np. postać musi wybrać czy chce zaletę **Cwaniak** czy **Silnoręki**
<hr>

**Analityk** : Przerzut do **Spostrzegawczości** ???

**Cała naprzód** : Przerzut do testów sterowania dowolnym pojazdem tak długo jak postać jest w tym pojeżdzie.

**Chirurg** : Przerzut do **Medycyny**. Jeśli postać używa ostrzy może w walce użyć poziomu Medycyny zamiast Siły. Płacąc jeden punkt SW potrafi stworzyć improwizowany TraumaPack pod warunkiem, że ma dostęp do apteki albo dowolnego miejsca gdzie może dostać podstawowe materiały medyczne. Improwizowany TraumaPack musi być użyty natychmiast po stworzeniu i używając go postać traci kostkę z rzutu na Medycynę.

**Cyngiel** : Wyciągnięcie pistoletu albo rewolweru z kabury nie zajmuje akcji. Możesz wykonać trzy szybkie strzały w rundzie używając 4 kostek w rzucie na trafienie. Strzelając ogniem ciągłym zadajesz kostkę obrażeń więcej.
>
>**Kowboj** : Wyciągnięcie rewolweru z kabury nie zajmuje akcji. Przerzut do **Broń Krótka** kiedy strzelasz z rewolwerów.
>

**Cwaniak** : Masz cięty język i zwinne palce. Przerzut do **Charakteru** i **Kradzieży**. Kiedy ukrywasz się w skupiskach ludzi możesz używać Charakteru zamiast Kamuflażu.
>
>**Fantom** : Nawet ludzie, którzy znają Cię od lat czasem wątpią czy istniejesz naprawdę. Ukrywanie się i zacieranie śladów to Twoja druga natura, nie zostawiasz odcisków palców, unikasz kamer i rozpływasz w tłumie. Jeśli ukrywasz się w grupie ludzi (na ulicy, w klubie itp.) i nie masz żadnej widocznej broni ani pancerza otrzymujesz przerzut do **Kamuflażu**. Możesz zapłacić punkt SW, żeby zmienić wygląd swojej postaci - musisz mieć narzędzie do tworzenia realistycznych masek.
>
>**Silnoręki** : Przerzut do **Charakteru** i **Walki Wręcz**. Postać nie traci kostki jeśli atakuje nieuzbrojona uzbrojonego przeciwnika.
>

**Droniarz** : Przerzut do testów **Pilotażu** i **Prowadzenia Pojazdów** kiedy postać steruje dronami. Jesteś tak dobry w obsłudze dron, że nie poświęcasz tury, żeby sterować nimi w walce. Efektywnie postać wykonuje w swojej inicjatywie dwie tury. Jedną dla siebie i jedną dla swojego drona. Jeśli zapłacisz punkt SW możesz wykonać akcje dla wszystkich swoich aktywnych dronów (albo użyć ich do kontry podczas czyjeś tury)

**Dynamiczne Sploty Mięśniowe** : Mięśnie postaci zostały zmodyfikowane tak, żeby generować mnóstwo siły w krótkim impulsie. Potrafi skoczyć pionowo w górę na wysokość w metrach równą Sile. Z solidnego rozbiegu skoczyć w dal na odległość równej podwojonej Sile. Może też całkowicie bezpiecznie spaść z wysokości równej czterokrotnej Sile. Może dostać dodatkową kostkę obrażeń w walce wręcz/bronią lub podczas ataków bronią miotaną jeśli rzuci kostką mniej na trafienie. Jest w stanie uderzyć szybciej i mocniej ale mięśnie potrzebują ułamku sekundy na załadowanie uderzenia co czyni je bardziej przewidywalnym.

**Ego** : Przerzut do **Charakteru** i dwa punkty Siły Woli więcej. Tracisz kostkę z każdego testu **Intuicji** i **Kamuflażu**.

**Farciarz** : Możesz powtórzyć trzy dowolne rzuty na sesji.

**Instynkt** : Przerzut do **Intuicji**. Masz nadnaturalną zdolność wyczuwania zagrożenia. Za punkt SW możesz kupić jeden dodatkowy unik w rundzie, który używa **Intuicji** zamiast **Sprawności**. Możesz go wykorzystać przeciwko dowolnemu atakowi, również atakom broni palnej pod warunkiem, że widzisz atakującą osobę.

**Inżynieria Polowa** : Przerzut do **Mechaniki** i **Sztuki Przetrwania**. Jesteś bardzo dobry w improwizowaniu. Zawsze masz przy sobie drobne przedmioty jak zapałki, śrubki i małe narzędzia jak pilnik albo śrubokręt schowane w kieszeniach ubrania. Jeśli zapłacisz punkt SW, możesz wyciągnąć bardziej skomplikowane części zamienne, narzędzia albo zapasową amunicje pod warunkiem, że można je upchnąć w ubraniu. Jeśli masz dostęp do zwykłego gospodarstwa domowego możesz zapłącić punkt SW, żeby złożyć granat. Jeśli masz dostęp do warsztatu możesz złożyć improwizowany pistolet maszynowy albo strzelbę. Broń jest jednorazowa i po opróżnieniu magazynka nie da się już jej naprawić ani przeładować.

**Kensei** : Masz swoją ulubioną broń, kiedy jej używasz poziom umiejętności **Walka Bronia** jest wyższy o jeden. Postać wyciąga tą broń tak szybko i sprawnie, że są traktowana jakby zawsze były w dłoni postaci. Może wydać punkt SW, żeby jej atak ignorował pancerz przeciwnika. Może zmienić swoją ulubioną broń między sesjami ale na jednej sesji może mieć tylko jedną ulubioną broń.
>
>**Nożownik** : Masz niemal nadnaturalny talent do posługiwania się nożami. Nigdy nie tracisz akcji wyciągając nóż, nawet jeśli schowany jest głęboko pod ubraniem. Noże w twoich rękach zadają silne kostki obrażeń zamiast zwykłych zarówno podczas normalnych ataków jak i rzucania, a potężne ataki nożem dodatkowo zyskują cechę przeciwpancerny. Płacąc jeden punkt SW jesteś w stanie w każdej sytuacji wydobyć jeden nóż, nawet jeśli wcześniej byłeś kilkukrtonie przesłuchany, rozbebrany do naga i przywiązany do krzesła.
>
**Łowca** : Przerzut do **Kamuflażu** i **Sztuki Przetrwania**. Jeden przerzut podczas strzałów mierzonych.

**MonoStruny** : Superwytrzymałe struny mogą służyć do cięcia, obezwładniania albo jako prowizoryczna lina. W walce traktowane są jako broń dwuręczna z dwoma przerzutami zadająca zwykłe 4 kostki obrażeń. Postać wybiera czy używa **Walki Wręcz** czy **Walki Bronią** jako swojej umiejętności. Struna jest również w stanie utrzymać Twój ciężar i obwiązać się wokół przedmiotów w odległości 10 metrów. Ten dodatkowy zasięg można wykorzystać tylko do wspianania się albo łapania przedmiotów w walce zasięg struny jest identyczny jak każdej innej broni białej.

**Pancerz Wewnętrzny** : Postać ma jeden punkt pancerza, który kumuluje się z noszonym pancerzem zewnętrznym. Z powodu masy postaci trwale **traci jedną kostkę** z każdego testu **Sprawności** i nie dostajesz dodatkowych kostek do rzutu na inicjatywę.

**Regeneracja** : Raz podczas sesji możesz całkowice zregenrować swoją Żywotność.

**Sprzęg** : Pozwala postaci korzystać z cybersprzętu (cyberoptyka, smartowane pojazdy, lepsza elektronika itd itp.) Zazwyczaj oznacza to wykonywanie testu umięjętności silnymi kostkami zamiast zwykłych. Sprzęg działa też jako wbudowany telefon i komputer. Jeśli postać ma swobodny dostęp do sieci może wydać punkt SW i za pomocą sprzęgu wgrać sobie repozytorum wiedzy do dowolnej umiejętności i używać tej umiejętności z poziomem równym 4. Dotyczy to również czysto fizycznych umiejętności jak np. walka wręcz i siła - repozytorium wymusi na układzie nerwowym i mięśniowym pracę ponad swoje normalne normy. Podniesione umiejętności wracają do normy po tym jak postać straci przytomność. Jedynym limitem w ilości użycia repozytorium jest ilośc punktów SW, które postać może wydać.

**Szybki** : Przerzut do **Sprawności**, dodatkowa kostka do rzutu na inicjatywę (wybierasz lepszą).

**Technik** : Przerzut do **Elektroniki** i **Mechaniki**.

**Twardziel**: Przerzut do każdego testu **Wytrzymałości**. **Próg Bólu** jest podniesiony o punkt, a **Żywotność** o dwa punkty

**Wielki** : **Siła** postaci jest o jeden wyższa niż wynika to z normalnych zasad. **Żywotność** postaci jest wyższa o punkt. Ignorujesz Odrzut i Nieporęczność broni.

**Wirus** : Przerzut do **Oprogramowania**. Jeśli masz fizyczny dostęp do sprzęgu dowolnej osoby możesz spróbować przejąć and nią kontrolę. Musisz zapłacić jeden punkt SW i wygrać test swojej umiejętności Oprogramowanie kontra Wytrzymałość celu. Można przeprowadzić tylko na nieprzytomnej albo obezwładnionej osobie. Kontrola ciała trwa do momentu świadomego wyłączenia albo utraty przytomności przez cel. Kontrolujący pozostaje wtedy w stanie letargu. Wszystkie testy wykonuje się wtedy mniejszą z dwóch umiejętności kontrolowanego lub konotrolującego. 

**Złodziej** : Przerzut do **Kradzieży**. Możesz używać umiejętności **Kradzież** podczas testów otwierania zamków zamiast Mechaniki albo Eletkroniki. Postać potrafi chować i wyciągać nóż albo pistolet tak szybko i sprawnie, że traktujemy, go jakby zawsze były w dłoni postaci, nawet, jeśli normalnie przenosi je gdzieś pod ubraniem.

<h3>Shadowrun mod: Rasy</h3>

**Elfy/Ludzie** : żadnych specjalnych warunków

**Krasnoludy** : muszą zabrać zaletę **Twardziel** podczas tworzenia postaci

**Orki** : muszą zabrać zaletę **Twardziel** albo **Silnoręki** podczas tworzenia postaci.

**Trolle**: muszą zabrać  zalety **Pancerz Wewnętrzny** oraz **Wielki**. 

<h3>Shadowrun mod: Magia</h3>

W momencie wybrania pierwszej zdolności magicznej postać wybiera czy zostaje **Adeptem**, **Magiem** czy **Szamanem**. Może brać tylko zdolności dostępne dla tej jednej klasy. Magiczne zdolności można wybrać podczas tworzenia postaci albo później podczas gry - talent magiczny obudził się u postaci później. Postacie magiczne nie powinny mieć więcej niż jednej cybernetycznej zalety.

**Dominacja** : (Mag) Dominacja wpisywana jest jako dodatkowa umiejętność na karte postaci. Płacąc 1 punkt SW i wygrwając przeciwstawny test Dominacji i Woli celu jesteś w stanie mu wydać prosty jednozdaniowy rozkaz. Przez najbliższą minutę ofiara będzie próbowała go wykonać. Rozkaz nie może zagrażać niczyjemy życiu i zdrowiu. Zaleta ma zasięg kilku metrów i nie działa na postacie pod wpływem dużego stresu (walka). Płacąc 1 punkt SW kiedy dotykasz celu i wygrwając przeciwstawny test Dominacji i Wytrzymałości celu możesz go uśpić. Uśpienie nie zadziała na osoby w walce lub sytuacji zagrożenia życia. Dotknięcie musi być wykonane z zaskoczenia lub na nie podejrzewającej niczego osobie – np. podczas rozmowy. Ofiara zasypia natychmiast ale ma na tyle przytomności, żeby położyć się bezpiecznie jeśli np. zasnęłaby na stojąco. Sen jest nadnaturalnie mocny, trwa kilka godzin i obudzić ofiarę mogą tylko silne bodźce jak oblanie wiadrem wody albo wystrzelenie z rewolwera tuż nad głową.

**Iluzjonista** : (Szaman/Mag)  Potrafisz tworzyć iluzje miejsc, przedmiotów lub nakładać na istoty iluzoryczne przebranie. Musisz wygrać test swoje Charyzmy przeciwko Intuicji ofiary. Jeśli postać ma jakiejś umiejętności artystyczne jak np. Malowanie albo Rzeźba może użyć ich zamiast Charyzmy. Iluzja nie może tworzyć zagrożenia dla życia i zdrowia jej ofiar. Jeśli pojawi się takie zagrożenie iluzja natychmiast się rozwiewa. Koszt iluzji rośnie w zależności od poziomu komplikacji. Wydanie jednego punktu pozwoli nałożyć na siebie iluzoryczną maskę innej osoby, albo stworzyć iluzje osoby, przedmiotu albo zwierzęcia.
 - +1 punkt jeśli iluzja ma być interaktywna i oddziaływać na więcej zmysłów niż wzrok i słuch.
 - +1 punkt jeśli iluzja ma trwać dłużej niż godzinę, za dodatkowy punkt trwa do momentu zaśnięcia albo utraty przytomności maga
 - +1 albo +2 jeśli iluzja ma być duża i skompilowana, cała gospoda albo cały dworzec.

**Kung-Fu** : (Adept) Jeśli nie używa broni i nie nosi pancerza cięższego niż lekki. Otrzmyuje przerzut do **Walka Wręcz** i **Sprawności**. Może unikać broni palnej, nie traci kostki z trafienia uzbrojonych przeciwników i w walce wręcz zadaje silne kostki obrażeń zamiast słabych, a potężne ataki zyskują cechę przeciwpancerne.

**Lot** : (Szaman) Płacąc 1 punkt woli może polecieć 10 metrów w dowolnym kierunku albo bezpiecznie spaść z 50 metrów. Można płacić kilka punktów woli naraz żeby przedłużyć odległość. Możesz wykonać lot z dodatkowymi osobami, ale płacisz dwa punkty siły woli bazowo i jeden za każdą osobę, którą ze sobą bierzesz. Lot nie działa na przedmioty martwe, tylko ludzie z ekwipunkiem, który są w stanie wygodnie unieść.

**Magia Natury** : (Szaman) : Potrafisz kontrolować pogodę i rośliny. Punkt Mocy powoduje zmian pogody. Dwa punkty powodują przywołanie ekstremalnych zmian pogody np. zachmurzenie powodujące półmrok w środku dnia, albo huraganowy utrudniający strzelanie. Zmiana pogody trwa kilka tur, a utrzymuje się przez tyle godzin ile wynosi **Wola** postaci albo do czasu kiedy postać nie zdecyduje inaczej. Użycie Punkt Woli powoduje, że w kilka minut wyrastają gęste zarośla, mogące stworzyć 8 metrowy most, lub 16 metrową drabinę porastając dowolną skarpę lub ścianę. Mogą też stworzyć małe schronienie dla kilku osób, albo gęstą ścianę chroniącą przed pociskami. Możesz stworzyć też małe pole cierniowych krzaków, które uniemożliwia przejście bez narzędzi. Możesz też spowodować, żeby błyskawicznie wyrosły owoce i warzywa nadające się na posiłek dla pojedynczej osoby. Jeśli postać chce użyć z fitokinezy w terenie całkowicie pozbawionym roślinności – pustynia albo wnętrze kamiennej celi musi zapłacić dwa puntky Siły Woli zamiast jednego.

**Magiczna Tarcza** : (Adept/Mag) Płacąc punkt SW możesz obniżyć obrażenia dowolnego ataku strzeleckiego lub wybuchu granatu o k10 punktów.

**Piroknieza** : (Mag) Pirokineza jest wpisywana jako dodatkowa umiejętność na kartę postaci. Postać może ciskać magicznymi pociskami zadającymi zwykłe 4 kostki obrażeń z cechą przeciwpancerne używając pirokinezy jako umiejętności do rzutu na trafienie. Może wykonać dwa szybkie ataki albo jeden atak mierzony, inne postacie mogą unikać tych ataków jak rzuconych pocisków. Płacąc jeden punkt SW może rzucić kulą ognia - obrażenia jak granat, ale sam mag jest odporny na jej wybuch.

**Qinggong** : (Adept) Zaleta jest mechanicznie identyczna do **Dynamiczne Sploty Mięśniowe** ale adept uzyskuje te zdolności dzięki treningowi i manipulacji energii Chi, a nie implantom.

**Transformacja** : (Szaman/Mag) Postać płaci punkt woli i przybiera postać kota, kruka, szczura albo sowy. Jakiekolwiek obrażenia w zmienionej formie spowodują, że wraca do postaci człowieka. Postać płaci dwa punkty woli i przybiera postać mgły. Może transformować ze sobą w mgłę dodatkowe osoby, jeśli zapłaci za nich dodatkowy punkt woli. W przypadku postaci graczy oni mogą zapłacić za siebie dodatkowym punktem woli. Można transformować w mgłę tylko postacie, które się na to zgodzą lub zostaną całkowicie obezwładnione. Mgła porusza się maksymalnie z szybkością szybkiego truchtu, nie może wznosić się do góry, ale może bezpiecznie spadać z dowolnej wysokości. Czas działania zaklęcia to godzina, ale mag może przerwać je wcześniej jeśli sobie tego zażyczy.

**Uzdrowiciel** : (Adept/Szaman) Płacąc punkt SW i poświęcając jedną turę jesteś w stanie uzdrowić dwolną postać, którą możesz dotknąć. Płacąc dwa punkty SW możesz uzdrowić dowolną postać w zasięgu 10 metrów. Uzdrowienie działa tak samo jak użycie TraumaPacka - przywraca tyle punktów żywotności ile uda się uzyskać w teście Medycyn.


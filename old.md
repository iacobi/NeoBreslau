
  

  

  

**Kontra Bronią Palną (opcjonalne)**

Jeśli postać chce może jako kontry użyć broni palnej (lub kuszy). Wtedy wystarczy, **zremisować** z atakującym przeciwnikiem, żeby przerwać jego atak i zadać obrażenia.

  

**Kontra Ogniem Ciągłym (opcjonalne)**

Jeśli masz broń zdolną do ognia ciągłego możesz dzięki tej sile ognia kontrować nawet innych strzelających. Zasady jak normalna kontra. (wystarczy zremisować z atakującymi Cię wręcz, ale trzeba wygrać ze strzelającymi.) Dodatkowo po udanej kontrze, przejmujesz inicjatywę i możesz wykonać jeszcze jeden szybki atak w dowolny cel w zasięgu. Kontra Ogniem Ciągłym tak jak ogień ciągły zużywa 15 pocisków i dostaje dodatkową kostkę obrażeń. Ogniem Ciągłym można też kontrować ruch postaci.

  

  

**Zasady Obciążenia**

Większość graczy z powodzeniem ignoruje zasady obciążenia – wiadomo na sesji są zazwyczaj ciekawsze rzeczy do roboty niż liczenie ile kilogramów ma na sobie postać, ale bywają przygody kiedy przenoszony sprzęt jest kluczowym elementem scenariusza, a od decyzji czego i ile postać zabierze na pieszą wyprawę w głąb dżungli, albo na pustynie zależy jej życie.

Dla prostego rachunku ustalamy, że obciążenie bojowe każdej postaci to Siła*10kg. Czyli 30kg dla przeciętnego faceta. To maksymalna waga ekwipunku z którym postać może chodzić i walczyć przez kilka dni bez żadnych efektów ubocznych. Oczywiście podnieść i przenieść może o wiele więcej, ale zakładamy, że to jest optymalna waga, której żadna rozsądna osoba nie przekracza.





  

**Walka strzelecka na dalekie odległości [eksperymentalnie]**

Jeśli prowadzimy walkę strzelecką na dalekie odległości (tak powyżej 300 metrów) zmieniamy trochę zasady. Jedna tura trwa około minuty, krótkie akcje takie jak zmiany magazynków i drobne zmiany położenia są nieistotne. Każda broń zadaje jedną kostkę obrażeń mniej. Pistolety i Strzelby nie liczą się na tych odległościach i każdej postaci przysługuje tylko jeden atak w zależności od tego jak jest uzbrojona.

  

**Karabiny Szturmowe – 5 kostek na trafienie, zużywają 10 pocisków. Odpadają po 500 metrach**

**Karabiny Bojowe 7,62x51 – 5 kostek na trafienie, zużywają 5 pocisków. Odpadają po kilometrze**

**Karabiny Maszynowe – 6 kostek na trafienie, zużywają 20 pocisków. Odpadają po kilometrze**

**Karabiny Snajperskie – 6 kostek na trafienie, zużywają 1 pocisk.**

  

**Standardowe PT na te odległości to 3 dla stojącego celu, 4 dla próbującego się ukryć**
